---
layout: post
title: "Dałem się poznać"
date: "2016-06-12 20:20:00"
description: 'Podsumowanie konkursu Daj się poznać 2016'
keywords: "daj się poznać 2016, konkurs programistyczny, aplikacja konkursowa,
drug dose framework, aplikacja mobilna, pas pediatryczny, dawkowanie leków,
podsumowanie konkursu, lista bohaterów, statystyki bloga"
tags:
- DSP2016
- DDF
- BLOG
breadcrumbs:
  - url: /
    title: "LionNet"
    type: AboutPage
  - url: /blog/dalem-sie-poznac.html
    title: "Blog"
    type: CollectionPage
  - url: /blog/dalem-sie-poznac.html
    title: "Dałem się poznać"
    type: BlogPosting
---

Przez ostatnie 3 miesiące mogłeś śledzić jak sobie radzę w konkursie *"Daj się 
poznać 2016"*. Mam nadzieję, że dałem się poznać z tej lepszej strony. Teraz gdy 
już po wszystkim, gdy emocje opadają a projekty są skończone, czas na małą 
refleksję.

### Wyniki konkursu

Konkurs [został zakończony][1], została ogłoszona [lista bohaterów][2]. Tym 
wszystkim osobom udało się dotrwać do końca i spełnić warunki konkursu. Miło mi
że **jedną z tych 70 osób jestem ja**. Gdy 3 miesiące temu startowałem nie myślałem
że zgłosi się prawie 300 osób, liczyłem że będzie to góra 50 programistycznych
geeków. A tu taka niespodzianka. Okazuje się że jest nas sporo, że ludzie interesują
się samorozwojem i nadspodziewanie optymistycznie podchodzą do takich inicjatyw
jak DPS2016. W tym zawodzie ciągły rozwój to podstawa! Oby tak dalej! Życzę nam
wszystkim dalszej wytrwałości w dążeniu do perfekcji w dziedzinie wytwarzania
oprogramowania!


#### Finał

Z grupy bohaterów [została wybrana w wewnętrznym głosowaniu szczęśliwa 16-tka][3], 
której projekty i blog najbardziej spodobał się konkurencji. Niestety tam już się
nie załapałem... Gratuluję szczęśliwcom.

Wśród finalistów znalazł się jeden z blogów i powiązana aplikacja, na który oddałem 
swój głos. Jest to **[aplikacja mobilna służąca do planowania zakupów][4]**, napisana 
w Java. Tą aplikację zauważyłem dopiero po zakończeniu konkursu, jednak po 
przejrzeniu wszystkich innych, zarówno tych które śledziłem jak i tych na które nie
starczyło mi czasu, wydaje mi się że **najbardziej zasługuje na wyróżnienie**. 
Wygląda całkiem fajnie na zaprezentowanych screenach, może kiedyś przetestuję ją 
także na telefonie. Autorce udało się zrobić całkiem sporo w tak krótkim czasie.

Ciekawymi projektami, które jednak nie przeszły dalej były są także:

 * [aplikacja służąca do planowania tras wycieczek][5], napisana w Ionic Framework. 
 * [gra platformowa napisana w JS][6], a także kilka innych gierek które można 
znaleźć na blogu tego uczestnika.

Ogólnie można zauważyć że na liście finalistów królują projekty i blogi powiązane
z technologiami *.NET* (11/16), jest też trochę o Java (2/16) oraz JavaScript i C.
Takie nierównomierne rozłożenie technologii było już widać na poprzednich etapach
konkursu, ale jest to pewnie związane z tym że sam konkurs wypłynął z środowiska
.NETowców, a głównym sponsorem jest sami wiecie kto ;). [Ciekawe statystyki 
konkursu][7] można znaleźć na stronie jednego z finalistów który pisał aplikację 
do zbierania danych o konkursie.

Pozostaje teraz czekać na [wyniki ankiety kolejnej ankiety][8].

### Mój blog

Konkurs miał duży pozytywny wpływ na ten blog. **Udało mi się przez 3 miesiące 
napisać 28 postów** z czego [27 było postami konkursowymi][9]. **Napisałem
w sumie aż 13525 słów** co daje średnio 500 słów na post. Dawno się tak nie rozpisywałem.
Ogólnie jestem bardzo zadowolony z merytorycznej wartości każdego z opublikowanych
postów. Ich przygotowanie kosztowało mnie trochę czasu, ale jest to dobrze
spożytkowany czas - raz napisany i opublikowany post zostanie tu na zawsze i 
będzie przyciągał czytelników.

Blog przeszedł w tym czasie także spory lifting, nadal charakteryzuje go 
minimalistyczna forma, nadal jest [hostowany na GitHub Pages a jego silnikiem 
jest Jekyll][10]. Udało mi się jednak poświęcić trochę czasu aby jego czytanie
było łatwiejsze wprowadzając trochę więcej semantyki i RWD w kod bloga.

#### Kanał RSS

Jednym z warunków uczestnictwa w DSP2016 było udostępnienie kanału RSS czytelnikom.
Sama idea kanałów RSS tak bardzo mi się spodobała, że od razu w rozszerzyłem swój 
czytnik poczty o czytnik kanałów z wiadomościami z blogów. Jeśli jeszcze nie masz 
kanału RSS na swoim blogu załóż go jak najszybciej - super sprawa. Nie trzeba
zapisywać się żadną listę mailingową by być informowanym na bieżąco.

Z drugiej strony lista mailingowa daje dużo większe możliwości promocji, jednak
na obecnym etapie byłaby przerostem formy nad treścią.

Jeśli jeszcze nie zapisałeś się na [mój kanał RSS możesz to zrobić klikając w ten
link][11].

#### SEO

Popracowałem także trochę nad optymalizacją strony, tak aby roboty wielkiego brata
czuły się na niej jak w domu, ale jest jeszcze sporo do zrobienia. Nie chciałem
specjalnie spamować gdzie się tylko da, więc jeśli trafiłeś tu z wyszukiwarki to
jest to raczej **zasługa pasywnego SEO** niż agresywnej autopromocji.

Nie zdecydowałem się na śledzenie użytkowników, bo w sumie nie jest mi to do niczego
potrzebne, a sam blokuje takie wynalazki jak tylko się da w mojej przeglądarce
(AdBlock, NoScript). Mimo to mogłem w narzędziach dla webmasterów od wielkiego 
brata (zwanych obecnie konsolą), **zauważyć pewien wzrost ruchu na tej stronie**.
Nie było by go gdyby nie ten konkurs i wyprodukowana przeze mnie treść na blogu.

### Ja

Konkurs DSP2016 nauczył mnie bardzo wiele o sobie samym. Cieszę się że udało mi
się sprostać warunkom konkursu. Wymagało to ode mnie **dużej konsekwencji w działaniu,
samozaparcia, planowania z wyprzedzeniem**. Sporo także przy okazji nauczyłem się
o samym JS. Wybranie zestawu technologii o którym nie ma się zielonego pojęcia
okazało się strzałem w dziesiątkę! **Jestem zadowolony** z [rezultatu jaki udało mi
się ostatecznie osiągnąć][12]. Aplikacja DDF nie powstałaby zapewne gdyby nie ten 
konkurs. Mam nadzieję że **w przyszłości ta [aplikacja obliczająca dawki leków na
urządzenia mobilne][13] przyda się komuś w codziennym życiu lub w pracy**.

#### Moje wsparcie

W tym miejscu chciałbym podziękować wszystkim tym którzy wspierali mnie przez te 
ostatnie 3 miesiące. **W szczególności mojej drugiej połówce, która od samego 
początku wspierała mnie podczas trwania konkursu**. Bez takiego wsparcia pewnie 
nie dotrwałbym do końca, a tak, wiedząc że pierwszym i najsurowszym recenzentem
będzie najbliższa osoba, która bez chwili zawahania wypunktuje każdy błąd i każdą
fuszerkę, udało mi się dostarczyć Wam kilka całkiem dobrej jakości, merytorycznych 
postów na temat JS, QA  i inżynierii programowania.

#### Leo, what's next?

**Zamierzam dalej rozwijać DDF**. Możecie się spodziewać także kolejnych artykułów
dotyczących JS bo spodobał mi się ten cały frontend, a zwłaszcza możliwość robienia
w JS mobilnych aplikacji hybrydowych. **Mam w planach także serię artykułów o PHP**, 
czyli o mojej preferowanej technologii. Nie obędzie się bez inżynierii oprogramowania
i technik zapewnienia jakości oprogramowania. Tak więc bądźcie czujni, wpadajcie 
na bloga, [zapisujcie się na kanał RSS][11]!

[1]: http://devstyle.pl/2016/06/01/daj-sie-poznac-2016-wielki-final
[2]: http://devstyle.pl/daj-sie-poznac/daj-sie-poznac-finalisci-2016
[3]: http://devstyle.pl/2016/06/08/daj-sie-poznac-2016-glosowanie-i-gala/
[4]: http://programistka.net
[5]: http://incodable.blogspot.com
[6]: http://jsdn.pl
[7]: http://macieklesiczka.github.io/
[8]: http://ankieta.dajsiepoznac.pl/
[9]: {{site.url}}/blog/tags/#DSP2016
[10]: {{site.url}}/2014/06/19/ready-steady-blog.html
[11]: {{site.url}}/blog/feed.xml
[12]: {{site.url}}/2016/05/30/raport-3-z-prac-nad-ddf.html
[13]: {{site.url}}/2016/03/01/dam-sie-poznac.html

{% include acronyms.md %}