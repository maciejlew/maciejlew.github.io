<!DOCTYPE html>
<html lang="pl">
<head>
    <meta charset="utf-8">
    <title>Apache Cordova, Ionic Framework i starsze wersje Androida</title>
    <meta name="robots" content="index,follow"/> 
    <meta name="revisit-after" content="1 days"/>        
    <meta name="viewport" content="width=device-width, initial-scale=1" >
    <meta name="HandheldFriendly" content="True"/>
    <meta name="MobileOptimized" content="320"/>
    <meta name="description" content="Jak uruchomić aplikację zbudowaną w Ionic Framework na starszych wersjach Androida"/>
    <meta name="keywords" content="daj się poznać 2016, konkurs programistyczny, aplikacja konkursowa, drug dose framework, aplikacja mobilna, pas pediatryczny, dawkowanie leków, yeoman, ionic framework, generator aplikacji, jasmine, bdd, testowanie aplikacji"/>
    <meta name="author" content="Maciej Lew"/>
    <link rel="stylesheet" href="/css/main.css" type='text/css'>
    <link href="http://lion.net.pl/blog/feed.xml" type="application/atom+xml" rel="alternate" title="LionNet blog posts (atom)" />
</head>
<body>
    <header>
        <div id="name_module" class="module">
            <h1>
                <a href="/" rel="index">LionNet</a>
            </h1>
        </div>
        
        <nav id="navigation_module" class="module">
            <h2 class="hidden">Nawigacja</h2>
            <ul>
                <li>
                    <a href="/" rel="index author">O mnie</a>
                </li>
                <li>
                    <a href="/umiejetnosci/" rel="author">Umiejętności</a>
                </li>
                <li>
                    <a href="/lan-management-system/">Lan Managment System</a>
                </li>
                <li>
                    <a href="/blog/">Blog informatyczny</a>
                </li>
                <li>
                    <a href="/mapa/">Mapa strony</a>
                </li>
            </ul>
        </nav>

        <div id="description_module" class="module">
            Programowanie, sieci komputerowe, informatyka.
        </div>
        
        
    </header>
    
    <main>
        
<article class="blog_module module">
    <h2>Apache Cordova, Ionic Framework i starsze wersje Androida</h2>
    <hr>

    <p>Stanąłem dziś przed problemem wgrania mojej aplikacji stworzonej w Ionic Framework
na kilkuletni już telefon z trochę starszą wersją Androida, a co za tym idzie także
wymaganą wersją SDK na którym budowano aplikację. Opiszę co udało mi się po kilku 
godzinach walki zrobić aby to zadziałało.</p>

<h3 id="uruchamianie-aplikacji-na-telefonie">Uruchamianie aplikacji na telefonie</h3>

<p>Uruchomić aplikację zbudowaną w Ionic Framework możemy na kilka sposobów. Do tej
listy dołączyła się opcja przegotowana przez <a href="/2016/03/03/yeoman-idziemy-na-front.html">szablon Yeoman</a>. 
Lista ta, posortowana od najbardziej opakowujących poleceń do najbardziej 
"niskopoziomowych", wygląda tak:</p>

<ul>
<li>grunt run</li>
<li>ionic run</li>
<li>cordova run</li>
</ul>

<h4 id="grunt-run">grunt run</h4>

<p>To polecenie opakowuje polecenie ionic run. Polecenie czyści śmieci powstałe
przy poprzednich wywołaniach zadań takich jak run, build czy serve, po czym buduje paczkę.
Po jej zbudowaniu i wgraniu jej na telefon dodatkowo obserwuje projekt i w razie 
zmian powtarza automatycznie ten proces.</p>

<h4 id="ionic-run">ionic run</h4>

<p>To polecenie tworzy paczkę i wgrywa ją na telefon. W tle wykonywane jest cordova run.</p>

<h4 id="cordova-run">cordova run</h4>

<p>To polecenie wykonuje całe budowanie paczki APK. Na podstawie manifestu jest w 
stanie określić jakiego ma użyć SDK.</p>

<h4 id="gradle">gradle</h4>

<p>Uruchomienie powyższych poleceń powoduje uruchomienie narzędzia Gradle (choć można je 
zmienić na Ant), zbudowanie paczki .apk i wgranie na podłączony do komputera 
telefon.</p>

<h3 id="opcja-minsdkversion">Opcja minSdkVersion</h3>

<p>Aby uruchomić aplikacje na starszym Androidzie musimy dowiedzieć się jakiemu
numerowi SDK odpowiada wersja Androida. Powiedzmy że mamy Androida 2.3.6, a 
odpowiadająca mu wersja SDK to 9. Apache Cordova domyślnie obsługuje minimalnie
wersję 14. A więc mamy problem. Jeśli korzystamy z Gradle możemy przekazać opcję
ustawiającą minimalna wersję SDK (z Ant nie działa).</p>

<pre><code>ionic run -- --minSdkVersion=9
</code></pre>

<p>Możemy także, aby nie musieć ciągle podawać tego parametru, umieścić to w <strong>pliku
<em>config.xml</em> naszej aplikacji. Należy dodać taką sekcję:</strong></p>

<pre><code>&lt;platform name="android"&gt;
    &lt;preference name="android-minSdkVersion" value="9" /&gt;
    &lt;preference name="android-targetSdkVersion" value="9" /&gt;
&lt;/platform&gt;
</code></pre>

<p>Spowoduje to że w pliku manifestu będziemy już mieli zapisane jakiej chcemy używać
wersji, ale nadal nie da się wgrać aplikacji na telefon z powodu:</p>

<blockquote>
  <p>What went wrong:
  Execution failed for task ':processDebugManifest'.
  Manifest merger failed : uses-sdk:minSdkVersion 9 cannot be smaller than version 
  14 declared in library [android:CordovaLib:unspecified:debug]
  Suggestion: use tools:overrideLibrary="org.apache.cordova" to force usage</p>
</blockquote>

<p>Wygląda na to że wystarczy dodać w config.xml taki wpis:</p>

<pre><code>&lt;preference name="tools-overrideLibrary" value="org.apache.cordova" /&gt;
</code></pre>

<p>lub taki:</p>

<pre><code>&lt;preference name="tools:overrideLibrary" value="org.apache.cordova" /&gt;
</code></pre>

<p>Niestety to nie zadziała (a w każdym razie długo debugowałem czemu nie zadziała 
i wygląda na to że nie zadziała i już).</p>

<p><strong>Jedynym wyjściem jest oszukanie Cordovy w taki sposób że wyedytujemy jej plik
manifestu i zmniejszymy wartość minSdkVersion. Plik ten znajduje się w katalogu
<em>platforms/android/CordovaLib/AndroidManifest.xml</em>.</strong></p>

<p>Po takim zabiegu zobaczymy w końcu <strong>BUILD SUCCESSFUL</strong> i <strong>LAUNCH SUCCESS</strong> co 
oznacza, że możemy się już bawić naszą aplikacją na starszym telefonie.</p>

<p>Przykładowy plik <em>config.xml</em> można znaleźć w <a href="https://github.com/maciejlew/drug-dose-framework">repozytorium DDF</a>.</p>


</article>



    </main>
    
    </body>
</html>
