---
layout: page
title: "Umiejętności LionNet"
description: "Umiejętności firmy LionNet. Systemy informatyczne. Oprogramowanie dla ISP. Rozwój LMS."
keywords: OOP, TDD, wzorce projektowe, programowanie wielowątkowe, technologie web, sieci komputerowe, LMS, Lan Management System, systemy B2B
permalink: /umiejetnosci/
redirect_from: /skills/
type: ProfilePage
date: "2014-06-28 19:01:00"
breadcrumbs:
  - url: /
    title: "LionNet"
    type: AboutPage
  - url: page.url
    title: page.title
    type: ProfilePage
---

### Posiadam ponad 8-letnie doświadczenie w tworzeniu systemów informatycznych

Specjalizuję się w projektach związanych z systemami zarządzania sieciami 
internetowymi LAN, zarządzania centralami VoIP, systemami wspierającymi MVNO.
Miałem okazję projektować, programować i wdrażać u  klientów systemy B2B i B2C. 
Brałem udział w projektach IT dla administracji samorządowej.

**Od 7 lat biorę udział w rozwijaniu systemu 
Lan Management System (LMS)** - narzędzia 
do zarządzania sieciami LAN. W tym czasie zdobyłem doświadczenie w dostosowywaniu 
LMS do potrzeb klienta, a wiele z moich pomysłów zostało wprowadzonych do 
głównej gałęzi projektu.

Od 4 lat pracuję nad rozwojem platformy 
wspierającej zarządzanie systemem VoIP firmy Adescom.

#### Bazy danych

Projektuję bazy danych dla systemów informatycznych. Dużą uwagę przywiązuję
do poprawności tworzonych schematów baz danych, do doprowadzenia ich do 
optymalnego stanu. Staram się, aby logika bazy danych w zrozumiały sposób
odtwarzała logikę biznesową projektu. Na co dzień zajmuję się optymalizacją zapytań
SQL oraz kontrolą spójności schematu bazy danych ze schematami modelów ORM.
Pracuję przy projektach wykorzystujących technologie bazodanowe takie jak MySQL,
PostgreSQL, MSSQL.

#### Programowanie obiektowe

Piszę oprogramowanie w sposób obiektowy. Nie obce mi są zagadnienia z zakresu OOP
takie jak wzorce projektowe, modelowanie systemów przy pomocy UML, techniki TDD
oraz DDD, zasady SOLID.


#### Technologie webowe

Systemy, nad którymi pracuję są w większości systemami webowymi, posiadającymi 
interfejsy przeglądarkowe. W związku z tym od lat zdobywam i wykorzystuję wiedzę
z zakresu pisania poprawnego składniowo i semantycznie HTML, wykorzystania CSS
w warstwie prezentacji i progresywnego ulepszania przy pomocy JavaScript (Ajax,
Websocket, biblioteki jQuery i Prototype).

Backend oprogramowania tworzę w języku PHP. Znane mi są frameworki Symfony i 
CodeIgniter. Na co dzień wykorzystuję narzędzia takie jak Composer i z pomyślnością 
integruję zewnętrzne biblioteki z własnymi rozwiązaniami.

Poza GUI programuję także API dla systemów informatycznych. Wykorzystuję w tym
celu zarówno technologię SOAP jak i REST.

#### Zarządzanie projektem

Dbam o wysoką jakość kodu wytwarzanego przeze mnie jak i przez cały zespół.
W jednym z projektów jestem odpowiedzialny za środowisko ciągłej integracji.
Z tego powodu poznałem narzędzia takie jak serwer ciągłej integracji Jenkins, 
narzędzia do analizy statycznej projektów jak PHP Code Sniffer, PHP Depend, PHP
Mess Detector, PHP Stan, PHP Copy Paste Detector oraz PHPLOC.

Unikam ciągłego testowania manualnego tych samych części rozwijanych przeze mnie
systemów stosując techniki testowania automatycznego. Piszę testy jednostkowe dla
PHP wykorzystując PHPUnit, a dla JS przy pomocy Jasmine. Tworzę testy integracyjne
i akceptacyjne przy pomocy Selenium.

Do sprawnego zarządzania projektem wykorzystuję systemy kontroli wersji takie jak
GIT i SVN.